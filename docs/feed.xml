<?xml version='1.0' encoding='UTF-8'?>
<rss xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/" version="2.0">
  <channel>
    <title>About Amazon Italia — Notizie (feed non ufficiale)</title>
    <link>https://www.aboutamazon.it/notizie</link>
    <description>Feed non ufficiale con contenuto completo degli articoli da About Amazon Italia (aboutamazon.it).</description>
    <atom:link href="https://simplemal.github.io/aboutamazon-it-rss/feed.xml" rel="self"/>
    <docs>http://www.rssboard.org/rss-specification</docs>
    <generator>python-feedgen</generator>
    <language>it</language>
    <lastBuildDate>Mon, 01 Sep 2025 14:04:52 +0000</lastBuildDate>
    <managingEditor>noreply@aboutamazon.it (About Amazon Italia)</managingEditor>
    <ttl>60</ttl>
    <webMaster>noreply@aboutamazon.it (About Amazon Italia)</webMaster>
    <item>
      <title>Il primo raccolto nella piantagione di alghe marine nel Mare del Nord finanziata da Amazon</title>
      <link>https://www.aboutamazon.it/notizie/sostenibilita/il-primo-raccolto-nella-piantagione-di-alghe-marine-nel-mare-del-nord-finanziata-da-amazon</link>
      <description>I coltivatori hanno effettuato il primo raccolto presso North Sea Farm 1, una piantagione di alghe marine su scala commerciale ubicata al largo delle coste dei Paesi Bassi, nel Mare del Nord. La piantagione, situata in una posizione unica, all’interno di un campo di turbine eoliche, è stata realizzata da North Sea Farmers, un'organizzazione senza scopo di lucro sostenuta dal Right Now Climate Fund di Amazon, l'iniziativa da 100 milioni di dollari dedicata a progetti sul clima e la biodiversità a beneficio delle persone e del pianeta. Il raccolto fornisce preziose informazioni ai ricercatori che stanno studiando come le alghe marine siano in grado di ridurre la CO2 dall'atmosfera - contribuendo alla resilienza climatica - e in che modo espandere la coltivazione delle alghe marine a livello globale. A lungo termine, queste coltivazioni potrebbero anche promuovere la biodiversità e ridurre la pressione agricola sul territorio. L'innovativo progetto ha ricevuto un finanziamento di 2 milioni di euro dal Right Now Climate Fund di Amazon. “Il primo raccolto della North Sea Farm 1 è un momento significativo”, ha affermato Eva Faict, Country Manager di Amazon Paesi Bassi e Belgio. “Insieme a North Sea Farmers, abbiamo dimostrato che il modello di coltivazione di alghe marine tra le turbine eoliche offshore è un modello commerciale praticabile”. Posizionando la piantagione tra le turbine eoliche offshore, North Sea Farmers ha trovato un modo per garantire uno spazio fisico protetto dal traffico marittimo nel Mare del Nord. “Attraverso la ricerca scientifica miriamo a dimostrare che coltivazioni come questa possono avere un impatto positivo a lungo termine sia sulla biodiversità che sulla mitigazione dei cambiamenti climatici”, ha affermato Eef Brouwers, amministratore delegato di North Sea Farmers. “Allo stesso tempo, stiamo dimostrando che la produzione di alghe marine all'interno di un'infrastruttura offshore esistente è possibile su scala commerciale”. Il processo di raccolta presso North Sea Farm 1 prevede l'uso di una nave speciale che avanza con cautela tra le turbine eoliche per recuperare le alghe mature attraverso quattro grandi reti, ciascuna delle quali misura 50 metri per 3 metri ed è saldamente ancorata al fondale marino. Gli equipaggi utilizzano attrezzature speciali per recuperare il raccolto, che si estende su cinque ettari nel Mare del Nord. Le alghe raccolte possono essere trasformate in una vasta gamma di prodotti - tra cui tessuti, alimenti e prodotti per il benessere - a dimostrazione della rilevanza economica della produzione commerciale di alghe per i mercati europei. In generale, dal momento che le alghe non richiedono terra, acqua dolce o fertilizzanti per crescere, possono essere utilizzate in sostituzione di una serie di materiali tradizionalmente coltivati utilizzando sostanze chimiche sulla terraferma. Un team di ricercatori che collabora con North Sea Farmers — Plymouth Marine Laboratory, Deltares e Silvestrum Climate Associates — ha monitorato il lavoro dell'azienda agricola nell'ultimo anno, attraverso dati satellitari e visite in loco. Dopo il raccolto, i partner di ricerca dell'azienda agricola forniranno un'analisi completa della crescita delle alghe, dei tassi di assorbimento della CO2 e dell'impatto complessivo sullo stoccaggio della CO2 nell'ecosistema più ampio, nonché dei potenziali effetti sulla fauna selvatica. Questi dati possono aiutare a determinare informazioni relative ai limiti massimi di scalabilità per progetti futuri in cui le alghe vengono coltivate tra le turbine eoliche offshore. La professoressa Ana M Queirós, responsabile del cambiamento climatico presso il Plymouth Marine Laboratory e capo ricercatrice del progetto, ha dichiarato: "Siamo entusiasti di studiare gli effetti dell'allevamento di alghe marine sull'ambiente marino circostante. La nostra analisi monitorerà la presenza di CO2 nell'acqua di mare nelle alghe e nell'ambiente, nonché eventuali effetti sulla biodiversità. Preleveremo campioni dal fondale marino e dall'acqua, monitoreremo in loco l'ecosistema marino e utilizzeremo tecniche avanzate di eDNA per ottenere un'analisi dettagliata dell'habitat in via di sviluppo e delle varie specie che esso può o non può sostenere. È fondamentale che progetti come questo siano supportati da rigorose prove scientifiche, soprattutto data l'urgenza della crisi climatica e la necessità di trovare misure di mitigazione scalabili che producano risultati realmente benefici e sostenibili". La coltivazione è situata all'interno del parco eolico “Hollandse Kust Zuid” (HKZ), a circa 18 chilometri al largo della costa di Scheveningen. Il raccolto ha richeisto una preparazione di tre anni. Il progetto è stato ideato nel 2022 e le prime alghe sono state piantate nell'ottobre 2024. Maggiori informazioni sugli investimenti di Amazon in progetto basati sulla natura in Europa sono disponibili qui.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/sostenibilita/il-primo-raccolto-nella-piantagione-di-alghe-marine-nel-mare-del-nord-finanziata-da-amazon</guid>
      <pubDate>Mon, 14 Jul 2025 16:32:00 +0000</pubDate>
    </item>
    <item>
      <title>Talento e passione STEM: ecco le vincitrici di Amazon Women in Innovation 2025</title>
      <link>https://www.aboutamazon.it/notizie/nella-comunita/talento-e-passione-stem-vincitrici-amazon-women-in-innovation-2025</link>
      <description>Dalla Sicilia alla Lombardia, passando per Roma, Napoli, Torino e la Sardegna: per il settimo anno consecutivo, Amazon premia studentesse delle materie STEM con la borsa di studio Women in Innovation, il programma per sostenere il percorso universitario di giovani iscritte a corsi di laurea STEM (Science, Technology, Engineering and Mathematics). Ognuna delle vincitrici riceverà un contributo economico annuale di 6.000 euro per tre anni, oltre al supporto personalizzato di una mentor Amazon: una figura femminile del mondo tech pronta ad accompagnarle lungo il cammino accademico e professionale. Nuove voci, nuovi orizzonti Giulia Orrù, 19 anni, studia Ingegneria Elettronica, Informatica e delle Telecomunicazioni all’Università degli Studi di Cagliari. Ha scelto questo percorso per la sua passione verso robotica, intelligenza artificiale e software, e sogna un’esperienza di studio all’estero. "Molti evitano Ingegneria per paura, ma vale la pena provarci. Con impegno e confronto, tutto si può capire. Basta crederci". Giorgia Spanò, 19 anni, è originaria di un piccolo comune in provincia di Trapani e frequenta Ingegneria Digitale e Informatica al Politecnico di Milano, in un corso che unisce didattica online e attività pratiche a Roma. Sogna un futuro nella cybersecurity e, un giorno, un master all’estero. "All’inizio non volevo candidarmi, poi mi sono detta che valeva la pena provarci. Questo riconoscimento mi ha dato fiducia: è la prova che mettersi in gioco fa la differenza". Fabiana Curzietti, 19 anni, di Mondragone (CE), frequenta Ingegneria Informatica all’Università di Napoli Federico II. Vuole utilizzare la tecnologia per creare soluzioni a impatto sociale, soprattutto in ambito cybersecurity. "L’innovazione è il modo più concreto per migliorare la società. Questa borsa di studio è la prova che anche noi abbiamo un posto nel mondo tech". Adriana Grippi, 19 anni, originaria di San Cipirello (PA), ha scelto Ingegneria Informatica all’Università di Palermo nonostante non avesse esperienze pregresse nel settore. Oggi guarda avanti, con determinazione e spirito di crescita. "Alle ragazze che vogliono intraprendere questo percorso consiglio di non farsi scoraggiare dalla scarsa presenza femminile: anche io avevo dei timori, ma mi sono trovata bene con i miei colleghi. È importante superare gli stereotipi e garantire pari opportunità anche nel mondo del lavoro". Aurora Litardi, romana, 19 anni, studia Ingegneria Informatica a Tor Vergata. Fin dalle scuole medie sapeva che questa sarebbe stata la sua strada. "Il mondo STEM è ancora maschile, ma se nessuna fa il primo passo, le cose non cambiano. Dobbiamo normalizzare la nostra presenza". Jana Ehab Mohamed Salaheldin Mahmoud, 18 anni, è arrivata ad appena un anno in Italia da Alessandria d’Egitto per frequentare il Politecnico di Torino. Studia in inglese, vive con il fratello e punta a entrare nel mondo del lavoro già durante il percorso universitario. "Anche in Egitto ero l’unica ragazza a scegliere un percorso STEM. Serve rompere gli schemi. Dobbiamo guardare avanti, non indietro". Un impegno che cresce insieme alle studentesse Dal 2018 ad oggi, il programma ha sostenuto 33 giovani donne in Italia, aiutandole a costruire un percorso professionale nell’ambito digitale. Grazie alla combinazione di supporto economico e mentoring, molte delle ex vincitrici hanno fatto il loro ingresso nel mondo professionale o sono impegnate in programmi internazionali di specializzazione. Tra loro Jihad Founoun, vincitrice al Politecnico di Milano, oggi iscritta a un prestigioso double degree in Data Science tra Milano e KTH di Stoccolma, e Beatrice Proietti, vincitrice all’Università di Roma Tor Vergata nel 2023, che ricorda così l’esperienza: “La mentorship è stata fondamentale: mi ha aiutata a chiarire i miei obiettivi e a capire come affrontare il mondo tech”.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/nella-comunita/talento-e-passione-stem-vincitrici-amazon-women-in-innovation-2025</guid>
      <pubDate>Thu, 17 Jul 2025 08:00:32 +0000</pubDate>
    </item>
    <item>
      <title>Amazon è tra i 50 maggiori contribuenti fiscali in Italia</title>
      <link>https://www.aboutamazon.it/notizie/public-policy/amazon-e-tra-i-50-maggiori-contribuenti-fiscali-in-italia</link>
      <description>Questo è quanto è possibile desumere dai parametri di riferimento utilizzati dalla seconda edizione dello studio “La fiscalità delle imprese in Italia”, realizzato dalla Luiss Business School con il supporto di Amazon. La ricerca si propone di analizzare in modo approfondito l’incidenza del carico fiscale e di esaminare gli indicatori chiave del bilancio di oltre 3.000 aziende attive in Italia, utilizzando il database AIDA, suddivise per settore di appartenenza, con l’obiettivo di fornire una fotografia aggiornata e trasparente della pressione fiscale nel contesto economico nazionale. Dai dati emersi, le 50 imprese con il maggiore contributo fiscale (attive principalmente nei settori dell’energia, della manifattura, dei servizi digitali e della logistica) hanno contribuito per più di 5 miliardi di euro al bilancio pubblico italiano nel 2023 tra imposte dirette e oneri sociali, con una media di imposte versate per singola azienda di circa 100 milioni di euro (in aumento rispetto ai 62 milioni del 2022). In questo contesto, Amazon - con un apporto che si attesta significativamente al di sopra della media del gettito versato dalle 50 aziende prese in esame - emerge come uno dei più rilevanti contribuenti fiscali del Paese. La ricerca si focalizza esclusivamente sulle imposte sui redditi e contributi sociali, tuttavia nel 2023 il contributo fiscale complessivo di Amazon in Italia è stato di oltre 1 miliardo e 405 milioni di euro (+22% rispetto ai 1 miliardo e 147 milioni di euro del 2022). Questo dato si suddivide in due parti: imposte sostenute direttamente, per 344 milioni di euro (+7% rispetto ai 321 milioni di euro del 2022); imposte indirette, per più di 1 miliardo (+28% rispetto agli 826 milioni di euro del 2022). Questo risultato conferma il ruolo centrale dell’azienda nel tessuto economico italiano e il suo contributo concreto al finanziamento dei servizi pubblici e allo sviluppo sostenibile del Paese. Un settore ad elevata tassazione Inoltre, il dato conferma un altro aspetto chiave che emerge dalla ricerca: il settore retail (sia tradizionale che digitale) risulta essere tra i comparti con il più elevato carico fiscale in Italia in relazione al valore aggiunto prodotto. Nel 2023, la tassazione nel settore ha mantenuto livelli importanti, con una pressione fiscale che nel commercio online si attesta mediamente attorno al 20%, leggermente superiore al retail tradizionale (19%). Considerando le 50 imprese con il maggior carico fiscale il carico fiscale medio rispetto al valore aggiunto è stato del 19,68%, con una mediana del 19,38%. Gran parte di esse opera nel settore commerciale, riflettendo una tendenza comune nel panorama economico italiano, dove le attività commerciali dominano le classifiche dei maggiori contribuenti. Questi dati indicano, così, che il settore del commercio in Italia continua a essere tra i più tassati in relazione al valore aggiunto che genera. Si tratta di una considerazione che vale ancor di più per l’e-commerce, un settore caratterizzato da margini di profitto operativi relativamente bassi che amplificano l’incidenza delle tasse rispetto ai ricavi. Un impatto positivo di lungo periodo per l’Italia Viene, così, confermato l’impatto positivo generato da Amazon in Italia sullo sviluppo dell’economia digitale e nel rafforzamento del Sistema Paese, conseguenza sia del proprio contributo fiscale, sia degli investimenti effettuati nei 15 anni di presenza nel territorio. Dal 2010 a oggi, l’azienda ha investito, infatti, oltre 20 miliardi di euro in Italia, favorendo lo sviluppo dell’intera filiera dell’e-commerce dal punto di vista della crescita economica, dell’innovazione tecnologica e di uno sviluppo sostenibile e inclusivo, generando più di 19.000 posti di lavoro a tempo indeterminato. Per ulteriori informazioni sul supporto di Amazon all’economia del Paese, clicca qui.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/public-policy/amazon-e-tra-i-50-maggiori-contribuenti-fiscali-in-italia</guid>
      <pubDate>Thu, 24 Jul 2025 08:07:10 +0000</pubDate>
    </item>
    <item>
      <title>Amazon amplia la famiglia Kindle Colorsoft con un modello da 16 GB</title>
      <link>https://www.aboutamazon.it/notizie/dispositivi-amazon/amazon-amplia-la-famiglia-kindle-colorsoft-con-un-modello-da-16-gb</link>
      <description>È stato un anno straordinario per Kindle: durante il Prime Day le vendite sono cresciute di quasi il 40% rispetto allo stesso periodo dell’anno precedente. Ma gli utenti non si sono limitati a comprare più dispositivi: hanno anche letto molto di più. Infatti, fino ad oggi sono già state sfogliate oltre 129 miliardi di pagine, miliardi in più rispetto allo stesso periodo dello scorso anno. Amazon esplora continuamente nuove soluzioni per migliorare l’esperienza di lettura, inclusa l’introduzione del colore su Kindle per la prima volta, e gli utenti apprezzano Kindle a colori: in media, trascorrono più tempo su Kindle Colorsoft e leggono centinaia di pagine in più rispetto agli altri modelli Kindle. Ecco perché Amazon amplia la famiglia Kindle Colorsoft con un nuovo modello da 16 GB, disponibile a un prezzo più accessibile. Nuovo Kindle Colorsoft: 16 GB di memoria, ora disponibile a €269.99 Il nuovo Kindle Colorsoft da 16 GB include tutte le caratteristiche più apprezzate del Kindle a colori: uno schermo Colorsoft ad alto contrasto, cambi pagina rapidi, luce calda regolabile, settimane di autonomia e accesso all’ampio catalogo del Kindle Store. È possibile sfogliare copertine a colori nella Libreria o nello Store, leggere romanzi a fumetti in tutta la loro vivacità cromatica, visualizzare foto e immagini in modo più vivido, e aggiungere evidenziazioni in giallo, arancione, blu o rosa, facilmente filtrabili in un secondo momento. Per chi preferisce leggere su sfondo scuro, è disponibile anche la funzione Colore della pagina, che consente di invertire i colori delle pagine mostrando testo chiaro su sfondo scuro. Un Kindle Colorsoft per tutti Kindle Colorsoft con 16 GB di memoria è disponibile da oggi al prezzo di €269,99, con tre mesi di Kindle Unlimited inclusi. Kindle Colorsoft Signature Edition è disponibile a €299,99 e offre in più una luce frontale a regolazione automatica, la ricarica wireless e 32 GB di memoria.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/dispositivi-amazon/amazon-amplia-la-famiglia-kindle-colorsoft-con-un-modello-da-16-gb</guid>
      <pubDate>Thu, 24 Jul 2025 12:57:12 +0000</pubDate>
    </item>
    <item>
      <title>Amazon lancia a Milano le consegne in giornata con veicoli elettrici: per la prima volta il servizio arriva in Europa</title>
      <link>https://www.aboutamazon.it/notizie/sostenibilita/amazon-consegne-in-giornata-veicoli-elettrici-prima-volta-europa</link>
      <description>Amazon annuncia l’espansione del servizio di consegne con scooter elettrici nell’area C di Milano anche alle consegne Same Day, ovvero quelle evase nella stessa giornata di ricezione dell’ordine. Milano è la prima città in Europa in cui Amazon ha lanciato le consegne in giornata con veicoli di micromobilità. Operate dall’hub di micromobilità introdotto da Amazon a Milano nel 2022, il 100% delle consegne in giornata nell’area centrale della città sarà effettuato con cargo scooter elettrici a zero emissioni allo scarico, contribuendo così a ridurre la congestione del traffico. Oltre alla copertura completa dell'Area C, Amazon estenderà le consegne in giornata tramite micromobilità anche ad altre zone a traffico limitato di Milano, come l’area più ampia dei Navigli e Corso Buenos Aires. Nella zona dei Navigli, le strade strette rendono difficoltoso l’utilizzo dei furgoni tradizionali. Qui, i cargo scooter elettrici possono muoversi agilmente, effettuando consegne a ristoranti, negozi e residenti. Corso Buenos Aires, uno dei principali poli commerciali della città, è molto frequentato e soggetto a restrizioni di parcheggio. La micromobilità si rivela la soluzione ideale per un servizio rapido, silenzioso e a zero emissioni. "Con l'espansione delle consegne a zero emissioni allo scarico tramite cargo scooter elettrici per il servizio Same Day in tutta l'Area C di Milano vogliamo offrire ai nostri clienti il miglior servizio possibile: veloce, efficiente e sostenibile. La micromobilità ci consente di contribuire al miglioramento della mobilità urbana, in linea con i nostri obiettivi di sostenibilità, mantenendo gli elevati standard che definiscono il nostro servizio". Il servizio di consegna in giornata di Amazon, incluso gratuitamente per i clienti Prime sugli ordini idonei, sta riscuotendo un successo sempre maggiore. In una città come Milano, dove la densità abitativa e le restrizioni al traffico richiedono soluzioni flessibili, la combinazione di efficienza e micromobilità offre una risposta concreta alle esigenze dei clienti, alle sfide della mobilità urbana e alla tutela dell’ambiente. L’impegno di Amazon per decarbonizzare la rete dei trasporti Questo programma fa parte dell’impegno più ampio di Amazon per la decarbonizzazione dei trasporti. Nel 2022, Amazon ha annunciato l’intenzione di investire 1 miliardo di euro per decarbonizzare la rete dei trasporti dei suoi partner di consegna in Europa. Ad oggi, l’azienda gestisce 60 hub di micromobilità in oltre 45 città europee, tra cui le sette città italiane di Milano, Napoli, Genova, Bologna, Roma, Trento e Firenze, che consentono di effettuare consegne più sostenibili grazie all’uso di veicoli come cargo scooter elettrici e cargo bike. Amazon collabora con decine di partner di consegna in tutta Italia, offrendo opportunità occupazionali a migliaia di persone. Tutti i conducenti – inclusi quelli che operano con cargo scooter elettrici – sono assunti al livello G1 del Contratto Collettivo Nazionale del Lavoro per il Trasporto e la Logistica.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/sostenibilita/amazon-consegne-in-giornata-veicoli-elettrici-prima-volta-europa</guid>
      <pubDate>Tue, 29 Jul 2025 08:00:35 +0000</pubDate>
    </item>
    <item>
      <title>Amazon compie 15 anni in Italia: tre giorni di offerte esclusive e tante sorprese per festeggiare insieme</title>
      <link>https://www.aboutamazon.it/notizie/company-news/amazon-compie-15-anni-italia-tre-giorni-offerte-esclusive</link>
      <description>All’età di quindici anni tutto è ancora una scoperta: è una fase della vita in cui si guarda al futuro con curiosità, si sogna in grande e ogni giorno sembra l’inizio di una nuova, entusiasmante avventura. È con questo stesso spirito che Amazon celebra i suoi 15 anni in Italia, festeggiando insieme ai clienti con tre giorni di offerte esclusive e altre soprese da scoprire! Dal 2 al 4 settembre, all’interno della vetrina 15 anni di Amazon Italia[1], potrai approfittare di moltissime offerte su un’ampia selezione di prodotti in tutte le categorie, dall’elettronica ai prodotti per tutti i giorni, dall’abbigliamento ai giochi, fino ai brand più amati come Philips, Samsung, Caffè Borbone, LEGO e Samsonite – un’occasione perfetta per approfittare di prodotti di qualità a prezzi vantaggiosi. "Quindici anni fa, quando Amazon ha aperto per la prima volta le sue vetrine virtuali in Italia, lo shopping online era ancora una novità per molti", ha dichiarato Giorgio Busnelli, Country Manager di Amazon Italia. "Da allora abbiamo avuto il privilegio di accompagnare i nostri clienti ogni giorno, offrendo loro occasioni di risparmio, consegne veloci e la possibilità di scegliere tra moltissimi prodotti per ogni esigenza. Con questo speciale evento di offerte vogliamo ringraziare chi ci ha scelto in questi anni e confermare il nostro impegno nel migliorare continuamente l’esperienza d’acquisto su Amazon.it, con la stessa passione del primo giorno". Oltre alle offerte, potrai contare su due iniziative pensate per rendere questo anniversario ancora più speciale: - 15€ di sconto su ordini a partire da 75€, valido su una selezione di prodotti venduti e spediti da Amazon. Per ottenerlo basta aggiungere al carrello i prodotti idonei, raggiungere un valore minimo di 75€ e inserire il codice indicato all’interno della vetrina 15 anni di Amazon Italia in fase di checkout entro il 5 settembre[2]. L’offerta è riservata ai primi 150.000 clienti. - Ruota dell’anniversario, un concorso interattivo che offre ai partecipanti la possibilità di vincere una gift card Amazon da 500€. Partecipare è facilissimo: i clienti possono accedere alla vetrina dedicata dalla shopping app di Amazon, cliccare su "Tocca per girare" e far partire la ruota. Al termine dell'evento di offerte, 45 vincitori saranno selezionati in modalità casuale e riceveranno un'e-mail con le istruzioni su come utilizzare la gift card. Per vivere al massimo questi tre giorni di offerte, potrai anche affidarti a Rufus, l'assistente virtuale per lo shopping basato sull'intelligenza artificiale generativa disponibile per tutti i clienti all’interno della shopping app Amazon e su desktop, in grado di rispondere a domande specifiche e fornire consigli personalizzati sui prodotti. Che si tratti di individuare il regalo perfetto o di scegliere tra articoli simili, Rufus è pronto a offriti consigli rapidi e precisi, rendendo l’esperienza di acquisto ancora più semplice e su misura. 15 anni di evoluzione della cultura di consumo italiana Per celebrare questo importante anniversario, Amazon ha realizzato un’analisi approfondita in collaborazione con la Prof.ssa Patrizia Martello (Università NABA di Milano e IUAV di Venezia) e AstraRicerche, che racconta 15 anni di evoluzione dei trend di consumo degli italiani attraverso i comportamenti d’acquisto dal 2010 al 2025. L’analisi completa, “Dalla connessione alla personalizzazione: 15 anni di evoluzione della cultura di consumo italiana”, è disponibile a questo link. Inoltre, Amazon svela una selezione dei prodotti più amati dai clienti italiani nei suoi 15 anni, alcune curiosità su Amazon Music, Prime Video, Alexa e Audible.it, e ripercorre le tappe più significative della propria presenza in Italia dal 2010 ad oggi in una timeline sul blog ufficiale Aboutamazon.it. Non solo risparmio, ma anche consegne rapide e modalità di pagamento vantaggiose I clienti Prime possono contare su Amazon per semplificare la propria vita grazie a consegne rapide e convenienti, in giornata o in un giorno, su milioni di prodotti, oltre alla comodità di poter scegliere l’opzione di consegna più adatta ai propri bisogni. Se sei cliente Prime puoi infatti far spedire i tuoi ordini presso un Amazon Locker per ritirarli in modalità self-service, o un Amazon Counter, punti di ritiro assistiti da personale, disponibili presso i negozi e i rivenditori della zona, o selezionare l’opzione di consegna Il Mio Giorno Amazon, scegliendo il giorno della settimana in cui ricevere gli articoli idonei, tutto senza alcun nessun costo aggiuntivo. Inoltre, in fase di acquisto è possibile scegliere fra un’ampia selezione di opzioni di pagamento tra cui carta di credito, contanti presso un punto vendita autorizzato, addebito diretto sul conto corrente, rateizzazione[3], Buoni Regalo Amazon.it e anche BANCOMAT Pay®, un’opzione di pagamento popolare, facile da usare e sicura. Se non sei ancora cliente Prime puoi iscriverti su amazon.it/prime e, se idoneo, iniziare il periodo di uso senza costi per poter così beneficiare di spedizioni rapide e convenienti, senza costi aggiuntivi, in occasione del quindicesimo anniversario di Amazon.it in Italia. [1] Disponibile al link www.amazon.it/15anni a partire dalle ore 00:00 del 2 settembre. [2] Il codice rimane valido fino al 5 settembre alle ore 23:59 (un giorno dopo la conclusione dell'evento), indipendentemente dal momento in cui i clienti aderiscono alla promozione. [3] Solo ordini idonei. Per sapere di più visitare: Termini e condizioni dei pagamenti mensili.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/company-news/amazon-compie-15-anni-italia-tre-giorni-offerte-esclusive</guid>
      <pubDate>Thu, 28 Aug 2025 08:00:17 +0000</pubDate>
    </item>
    <item>
      <title>Amazon lancia per la prima volta i Second Chance Deal Days</title>
      <link>https://www.aboutamazon.it/notizie/sostenibilita/amazon-lancia-per-la-prima-volta-i-second-chance-deal-days</link>
      <description>Per la prima volta in assoluto Amazon lancia i Second Chance Deal Days, offrendo ai clienti maggiori sconti su articoli di alta qualità resi e ricondizionati, con l’obiettivo di contribuire a prolungare la vita dei prodotti ed evitare gli sprechi. Amazon offre prodotti resi e ricondizionati di qualità in quasi tutte le categorie merceologiche, tra cui elettronica e informatica, videogiochi, casa e cucina, fitness e giocattoli, con oltre 35 milioni di prodotti di seconda mano disponibili in Italia. Più di due terzi degli europei acquistano oggi prodotti di seconda mano, spinti dal risparmio legato al crescente costo della vita (34%), dalle preoccupazioni per l’ambiente (30%) e dalla comodità del servizio (29%)*. Amazon ispeziona ogni prodotto restituito e, se soddisfa gli alti requisiti di qualità, viene testato, igienizzato e, nel caso sia necessario, riparato, quindi rimesso in vendita con prezzo scontato. Amazon lo scorso anno ha permesso ai propri clienti in Italia di risparmiare complessivamente oltre 35 milioni di euro grazie agli acquisti di prodotti di seconda mano. Durante i Second Chance Deal Days, i clienti possono scoprire prodotti usati e ricondizionati di qualità con sconti fino al 50%. I clienti possono verificare direttamente sulla pagina del prodotto online se l'articolo è nuovo o usato. Incrementare la fiducia nel mercato dell'usato per prolungare il ciclo di vita dei prodotti Gli acquisti di seconda mano mantengono in uso i prodotti e riducono l'impiego di risorse naturali per la produzione di nuovi articoli. Una ricerca commissionata da Amazon mostra che, in Italia, le principali preoccupazioni quando si tratta di acquistare prodotti di seconda mano sono legate alle condizioni del prodotto (36%) e alle garanzie e politiche di reso (32%). Abbiamo riscontrato che quando i clienti sperimentano il valore e la qualità degli articoli di seconda mano diventano acquirenti consapevoli e abituali di questi prodotti, contribuendo a prolungarne il ciclo di vita e ottenendo al contempo un risparmio economico. Abbiamo team dedicati che ispezionano ogni prodotto restituito. I clienti possono essere certi che ogni articolo usato che acquistano soddisfa i nostri rigorosi standard di qualità e viene venduto con la garanzia del servizio clienti di Amazon". Dalla riduzione dei resi alla rivendita La priorità di Amazon è aiutare i clienti a trovare il prodotto giusto al primo tentativo, incrementando la loro soddisfazione e riducendo così i resi. Amazon aiuta i clienti a prendere decisioni di acquisto più informate grazie a informazioni dettagliate sui prodotti, foto e video e recensioni. Per alcuni articoli di moda Amazon mette a disposizione grafici con informazioni sulla vestibilità e sulle taglie elaborati dall'intelligenza artificiale, mentre per prodotti per la casa le funzioni di realtà aumentata consentono ai clienti di visualizzare i prodotti all’interno dello spazio in cui si trovano. Se un prodotto viene acquistato e poi restituito, la priorità è mantenerlo in uso. "Il nostro approccio è semplice", afferma Sam Littlejohn, responsabile dei Resi e delle Riparazioni di Amazon Europa. "Se un prodotto può avere uno scopo utile, desideriamo che venga riutilizzato. È un bene per i nostri clienti, per Amazon e per il pianeta". Amazon rivende articoli usati, restituiti e ricondizionati attraverso due programmi principali, entrambi supportati dal servizio clienti e dalle politiche di reso Amazon: ● Amazon Seconda Mano offre prodotti usati e a scatola aperta a prezzi scontati. Questi articoli vengono sottoposti a un'accurata ispezione prima della rivendita e sono accompagnati da descrizioni come “Come nuovo”, “Molto buono”, ‘Buono’ o “Accettabile”, affinché i clienti possano prendere una decisione d'acquisto informata. I prezzi riflettono le condizioni di ciascun articolo. ● Amazon Renewed offre prodotti ricondizionati venduti da partner di vendita qualificati di Amazon. Ogni prodotto è sottoposto a ispezione, test e pulizia professionale prima di essere offerto a prezzi competitivi. *Dati ricavati da un sondaggio Opinium su 10.000 consumatori in Germania, Francia, Italia, Spagna e Regno Unito. Indagine condotta dall'ente indipendente Centre for Economics Business Research (CEBR) e commissionata da Amazon.</description>
      <author>noreply@aboutamazon.it (About Amazon Italia)</author>
      <guid isPermaLink="true">https://www.aboutamazon.it/notizie/sostenibilita/amazon-lancia-per-la-prima-volta-i-second-chance-deal-days</guid>
      <pubDate>Mon, 01 Sep 2025 10:41:23 +0000</pubDate>
    </item>
  </channel>
</rss>
